 

mmos LIB- 11.

At non Evandrum potis est vis ulla tenere;
Sed venit in medioS. Feretro Pallanta reposto
Procubuit super, atque haeret lacrimansque gemensque, 150
Et via vix tandem voci laxata dolore est ι
“ Non haec, o Palla, dederas promissa parenti.
Cautius ut saevo velles te credere Marti!
Haud ignarus eram, quantum nova gloria in armis,
Et praedulce decus primo certamine posset. 1 55
Primitiae juvenis miserae! bellique propinqui
Dura rudimenta! et nulli exaudita deorum
Vota precesque meae! tuque, o sanctissima conjux,
Felix morte tua, neque in hunc servata dolorem!
Contra ego vivendo vici mea fata, superstes 160
Restarem ut genitor. Troum socia arma secutum
Obruerent Rutuli telis! animam ipse dedissem,
Atque haec pompa domum me, non Pallanta, referret ἔ
Nec vos arguerim, Teucri, nec foedera, nec quas
Junximus hospitio dextras; sors ista senectae 165
Debita erat nostrae. Quod si immatura manebat
Mors natum, caesis Volscorum millibus ante,
Ducentem in Latium Teucros cecidisse juvabit.
Quin ego non alio digner te funere, Palla,
Quam pius AEneas, et quam magni Phryges et quam 170
T rrhenique duces, Tyrrhenum exercitus omnis.
agna tropaea ferunt, quos dat tua dextera leto ;
Tu quoque nunc stares immanis truncus in armis ;
Esset par aetas, et idem si robur ab annis,
Turne. Sed infelix Teucros quid demoror armis Ρ 175
Vadite, et haec memores regi mandata referte:
Quod vitam moror invisam, Pallante peremto,
Dextera causa tua est; Turnum natoque patrique
Quam debere vides. Meritis vacat hic tibi solus
Fortunaeque locus. Non vitae gaudia quaero, 180
Nec fas: sed nato manes perferre sub imos.”
Aurora interea miseris mortalibus almam
Extulerat lucem, reserens opera atque labores.
Jam pater AEneas, jam curvo in litore Tarchon
Constituere pyras: huc corpora quisque suorum 185
More tulere patr-urm subjectisque ignibus atrio
conditur in tenebras altum caligine coelum.

