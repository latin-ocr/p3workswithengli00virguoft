P. VIRGILII MARONIS

Succinctus trabea, laevaque ancile gerebat
Picus, equum domitor: quem capta cupidine conjux
Aurea percussum virga, versumque venenis, 190
Fecit avem Circe, sparsitque coloribus alas.
Tali intus templo divum patriaque Latinus
Sede sedens Teucros ad sese in tecta vocavit ;
Atque haec ingressis placido prior edidit ore:
“ Dicite, Dardanidae, neque enim nescimus et urbem 195
Et genus, auditique advertitis aequore cursum,
Quid petitis i> quae causa rates, aut cujus egentes
Litus ad Ausonium tot per vada caerula vexit?
Sive errore viae, seu tempestatibus acti,—
Qualia multa mari nautae patiuntur in alto-— 200
Fluminis intrastis ripas, portuque sedetis:
Ne fugite hospitium, neve ignorate Latinos
Saturni gentem, haud vinclo nec legibus aequam,
Sponte sua veterisque dei se more tenentem.
Atque equidem memini—fama est obscurior annis— 205
Auruncos ita ferre senes, his ortus ut agris
Dardanus Idaeas Phrygiae penetrarit ad urbes,
Threiciamque Samum, quae nunc Samothracia fertur.
Hinc illum Corythi Tyrrhena ab sede profectum
Aurea nunc solio stellantis regia coeli 210
Accipit, et numerum divorum altaribus addit? α
Dixerat. Et dicta Ilioneus sic voce secutus ε
“ Rex, genus egregium Fauni, nee fluctibus actos
Atra subegit hiems vestris Succedere terriS,
Nec sidus regione viae litusve fefellit: 215
Consilio hanc omnes animisque volentibus urbem
Afferimur, pulsi regnis, quae maxima quondam
Extremo veniens Sol aspiciebat Olympo.
Ab Jove principium generis 3 Jove Dardana pubes
Gaudet avo: Rex ipse, J ovis de gente suprema, 220
Troius AEneas tua nos ad limina misit.
Quanta per Idaeos saevis effusa Mycenis
Tempestas ierit campos3 quibus actus uterque
Europae atque Asiae fatis concurrerit orbis:
Audiit, et si quem tellus extrema refuso 225
Submovet Oceano, et si quem extenta plagarum
Quatuor in medio dirimit plaga Solis iniqui.

