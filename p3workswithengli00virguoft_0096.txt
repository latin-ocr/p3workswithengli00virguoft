P. VIRGILII mnoms

“Quaenam vos tanto fortuna indigna, Latini,
Implicuit bello, qui nos fugiatis amicos P
Pacem me exanimis et Martis sorte peremtis
Oratis? equidem et vivis concedere vellem.
Nec veni, nisi fata locum sedemque dedissent;
N ec bellum cum gente gero: rex nostra reliquit
Hospitia, et Turni potius se credidit armis.
AEquius huic Turnum fuerat se opponere morti.
Si bellum finire manu, si pellere Teucros
Apparat, his mecum decuit concurrere telis ;
'Vixetscui vitam deus aut sua dextra dedisset.
&anso ite, et miseris supponite civibus ignem.'’
. ixerat AEneas. Olli obstupuere silentes3
Conversique oculos inter se atque ora tenebant.
Tum senior semperque odiis et crimine Drances
Infensus juveni Turno sic ore vicissim
Orsa refert: “ Ο fama ingens, ingentior armis,
Vir Trojane, quibus coelo te laudibus aequem Ρ
J ustitiaene prius mirer, belline laborum P
Nos vero haec patriam grati referemus ad urbem;
Et te, si qua viam dederit fortuna, Latino
J ungemus regi. Quaerat sibi foedera Turnus.
Quin et fatales murorum atollere moles,
Saxaque subvectare humeris Trojana juvabit.”
Dixerat haec, unoque omnes eadem ore fremebant.
Bis senos pepigere dies, et pace sequestra
Per silvas Teucri, mixtique impune Latini,
Erravere jugis. Ferro sonat ieta bipenni
Fraxinus3 evertunt actas ad sidera pinus ;
Robora nec cuneis et olentem scindere cedrum,
N ec plaustris cessant vectare gementibus ornos.
Et jam Fama volans, tanti praenuncia luctus,
Evandrum Evandrique domos et moenia complet,
Quae modo victorem Latio Pallanta ferebat.
Arcades ad portas ruere, et de more vetusto
Funereas rapuere faces, Lucet via longo
Ordine flammarum, et late discriminat agros.
Contra turba Phrygum veniens plangentia jungunt
Agmina. Quae postquam matres succedere tectis
Viderunt, maestam incendunt clamoribus urbem.

110

115

120

125

130

135

140

145

