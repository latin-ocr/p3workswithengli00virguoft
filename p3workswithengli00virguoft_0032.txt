P. VIR GILII MARONIS

Surgit, et aetherii spectans orientia Solis

Lumina, rite cavis undam de flumine palmis

Sustulit, ac tales effundit ad aethera voces: ‘70
“ Nymphae, Laurentes N ymphae,' genus amnibus unde est,
Tuque, ο Thybri tuo genitor cum flumine sancto,

Accipite AEnean, et tandem arcete periclis.

Quo te cumque lacus, miserantem incommoda nostra,
Fonte tenet, quocumque solo pulcherrimus exis ; ‘75
Semper honore meo, semper celebrabere donis,

Corniger Hesperidum fluvius regnator aquarum:

Adsis o tantum, et propius tua numina firmes.’'

Sic memorat, geminasque legit de classe biremes,
Remigioque aptat 3 socios simul instruit armis. 80
Ecce autem subitum atque oculis mirabile monstrum,

Candida per silvam cum fetu concolor albo
Procubuit, viridique in litore conspicitur sus:
Quam pius AEneas tibi enim, tibi, maxima J uno,
Mactat, sacra ferens, et cum grege sistit ad aram. 85
Thybris ea fluvium, quam longa est, nocte tumentem
Leniit, et tacita refluens ita substitit unda,
Mitis ut in morem stagni placidaeque paludis ¹
Sterneret aequor aquis, remo ut luctamen abesset.
Ergo iter inceptum celerant3 rumore secundo 90
Labitur uncta vadis abies· mirantur et undae‚
Miratur nemus insuetum fulgentia longe
Scuta virum fluvio, pictasque 1nnare carinas.
Olli remigio noctemque diemque fatigant,
Et longos superant flexus, variisque teguntur 95
Arboribus, viridesque secant placido aequore silvas
Sol medium coeli conscenderat igneus orbem,
Quum muros arcemque procul ac rara domorum
Tecta vident, quae nunc Romana potentia coelo
AEquavit3 tum res inopes Evandrus habebat. 100
Ocius advertunt proras, urbique propinquant.
Forte die solemnem illo rex Arcas honorem
Amphitryoniadae magno divisque ferebat
Ante urbem in luco. Pallas huic filius una,
Una omnes juvenum primi, pauperque senatus, 105
Thura dabant ; tepidusque cruor fumabat ad aras,
Ut celsas videre rateS, atque inter opacum

