1³. VIRGILH MAnoms

Hinc Sthenelum petit, et Rhoeti de gente vetusta
Anchemolum, thalamos ausum incestare novercae.
Vos etiam gemini Rutulis cecidistis in arvis,
Daucia, Laride Thymberque, simillima proles,
Indiscreta suis gratusque parentibus error;

At nunc dura dedit vobis discrimina Pallas 2

Nam tibi, Thymbre, caput Evandrius abstulit ensis;

Te decisa suum, Laride, dextera quaerit,

’ Semianimesque micant digiti, ferrumque retractant.

Arcadas accensos monitu, et praeclara tuentes
Facta viri, mixtus dolor et pudor armat in hostes.
Tum Pallas bijugis fugientem Rhoetea praeter

Trajicit. Hoc spatium, tantumque morae fuit Ilo;

Ilo namque procul validam direxerat hastam,

Quam medius Rhoeteus intercipit, optime Teuthra,

Te fugiens, fratremque Tyren; curruque volutus
Caedit semianimis Rutulorum calcibus arva.

Ac velut, optato ventis aestate coortis,

Dispersa immittit silvis incendia pastor ;
Correptis subito mediis, extenditur una

Horrida per latos acies Vulcania campos 3

Ille sedens victor flammas despectat ovantes :
Non aliter socium virtus coit omnis in unum,
Teque juvat, Palla. Sed bellis acer Halesus
Tendit in adversos, seque in sua colligit arma·

Hic mactat Ladona, Pheretaque, Demodocumque:

Strymonio dextram fulgenti deripit ense

Elatam in jugulum ; saxo ferit ora Thoantis,
Ossaque dispersit cerebro permixta cruento.

Fata canens silvis genitor celarat Halesum,

Ut senior leto canentia lumina solvit ·

InJecere manum Parcae, telisque sacrarunt
Evandri. Quem sic Pallas petit ante precatus t
“ Da nunc, Thybri pater, ferro, quod missile libro,
Fortunam atque viam duri per pectus Halesi.
Haec arma exuviasque viri tua quercus habebit?
Audiit illa deus: dum texit Imaona Halesus,
Arcadio infelix telo dat pectus inermum.

At non caede viri tanta perterrita LausuS‚

Pars ingens belli, sinit agmina: primus Abantem

390

395

400

405

410

415

420

425

