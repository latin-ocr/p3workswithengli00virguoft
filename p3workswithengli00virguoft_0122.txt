1³. menan mons

Imperium solemne socer: mihi moenia Teucri

constituent, urbique dabit Lavinia nomen.’'

Sic prior AEneas3 sequitur sic deinde Latinus

Suspiciens eoelum, tenditque ad sidera dextramz

“ Haec eadem, AEnea, Terram, Mare, Sidera, juro,

Latonaeque genus duplex, J anumque bifrontem,

Vimque deum infernam et duri sacraria Ditis ;

Audiat haec Genitor, qui foedera fulmine sancit ;

Tango aras3 medios ignes et numina testor:

Nulla dies pacem hanc Italis, nec foedera rumpet,

Quo res cumque cadent3 nec me vis ulla volentem

Avertet; non, si tellurem effundat in undas,

Diluvio miscens, coelumque in Tartara solvat:

Ut sceptrum hoc (dextra sceptrum nam forte gerebat)

Nunquam fronde levi fundet virgulta neque umbraS,

Quum semel in silvis imo de stirpe recisum

Matre caret, posuitque comas et brachia ferro;

Olim arbos—nunc artificis manus aere decoro 210 =

Inclusit, patribusque dedit gestare Latinis.'’

Talibus inter se firmabant foedera dictis,

Conspectu in medio procerum. Tum rite sacratas

In flammam jugulant pecudes, et viscera vivis

Eripiunt, cumulantque oneratis lancibus aras. 215 ;
At vero Rutulis impar ea pugna videri

J amdudum‚ et vario misceri pectora motu3

Tum magis, ut propius cernunt non viribus aequis.

Adjuvat incessu tacito progressus et aram

Suppliciter venerans demisso lumine TurnuS, 220

Tabentesque genae, et juvenali in corpore pallor.

Quem simul ac J uturna soror crebrescere vidit

Sermonem, et vulgi variare labantia corda:

In medias acieS, formam assimulata Camerti—

Cui genus a proavis ingens, clarumque paternae 225

Nomen erat virtutis, et ipse acerrimus armis—

In medias dat sese acies, haud nescia rerum,

Rumoresque serit varios, ac talia fatur:

“Non pudet, o Rutuli, pro cunctis talibus unam

Objectare animam? numerone, an viribus aequi ff 230

Non sumus? En, omnes et Τιόἓε, et Arcades, hi sunt,

[Fatalisque manue, infensa Etruria Turno]

 

205

