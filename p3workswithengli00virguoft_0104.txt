Ρ. VIRGILII mom

Non erit auxilio nobis AEtolus et Arpi:
At Messapus erit, felixque Tolumnius, et quos
Tot populi misere duces3 nec tarda sequetur 430
Gloria delectos Latio et Laurentibus agris.
Est et Volscorum egregia de gente Camilla,
Agmen agens equitum et florentes aere catervas.
Quod si me solum Teucri in certamina poscunt,
quue Plffssssk, tantumque bonis communibus obst03 435
Non adieo has exosa manus victoria fugit,
Ufi tanta quidquam pro spe tentare recusem.
lbpa animis contra: vel magnum praestet Achillem,
Factaque Vulcani manibus paria induat arma
Ille licet. Vobis animam hanc soceroque Latino 440
Turnus ego, haud ulli veterum virtute secunduS,
Devovi. Solum AEneas vocat: et, vocet, oro.
Nec Drances potiuS, sive est haec ira deorum,
Morte luat; sive est virtus et gloria, tollat.”
Illi haec inter se dubiis de rebus agebant 445
Certantes ι castra AEneas aciemque movebat.
Nuncius ingenti per regia tecta tumultu
Ecce ruit, magnisque urbem terroribus implet:
Instructos acie Tiberino a flumine Teucros
Tyrrhenamque manum totis descendere campis. 450
Extemplo turbati animi, concussaque vulgi
Pectora, et arrectae stimulis haud mollibus irae.
Arma Manu trepidi poscunt3 fremit arma juventus ;
Flent maesti mussantque patres Hic undique clamor
Dissensu vario magnus se tollit in auras: 455
Haud secus atque alto in luco quum forte catervae
Consedere avium, piscosove amne Padusae
Dant sonitum rauci per stagna loquacia cycni.
“ Immo,” ait, “ o cives,’' arrepto tempore Turnus,
“ Cogite concilium, et pacem laudate sedentes ε 460
Illi armis in regna ruant.’' Nec plura locutus
Corripuit sese et tectis citus extulit altis.
“ Tu, Voluse, armari Volscorum edice maniplis 3
Duc‚” ait, “ et Rutulos. Equitem, Messapus, in armiS‚
Et cum fratre Coras, latis diffundite campis, 465
Pars aditus urbis firment turresque capessant:

Cetera, qua juss0‚ mecum manus inferat arma.’'

