1³. vmmm momb

Condidit assurgenti, et multa morte recepit.
Purpuream vomit ille animam, et cum sanguine mixta
Vina refert moriens; hic furto fervidus instat. 350
Jamque ad Messapi socios tendebat, ubi ignem
Deficere extremum, et relegatos rite videbat
Carpere gramen equos: breviter cum talia Nisus‚—-
Sensit enim nimia caede atque cupidine ferri—
“ Absistamus‚’' ait ε “ nam lux inimica propinquat· 355
Poenarum exhaustum satis est3 via facta per hostes.’'
Multa virum solido argento perfecta relinquunt
Armaque, craterasque simul, pulchrosque tapetas,
Euryalus phaleras Rhamnetis et aurea bullis
Cingula, Tiburti Remulo ditissimus olim 360
Quae mittit dona, hospitio quum jungeret absens,
Caedicus3 ille suo moriens dat habere nepoti 3
Post mortem bello Rutuli pugnaque potiti:
Haec rapit, atque humeris nequidquam fortibus aptat,
Tum galeam Messapi habilem cristisque decoram 365
Induit. Excedunt castris, et tuta capessunt.

Interea praemissi equites ex urbe Latina,
Cetera dum legio campis instructa moratur,
Ibant, et Turno regis responsa ferebant,
Tercentum, scutati omnes Volscente magistro. 37 O
Jamque propinquabant castris, murosque subibant,
Quum procul hos laevo flectentes limite cernunt;
Et galea Euryalum sublustri noctis in umbra
Prodidit immemorem, radiisque adversa refulsit.
Haud temere est visum. Conclamat ab agmine Volscens: 37 5
“ State, viri ; quae causa viae? quive estis in armis Ρ
Quove tenetis iter ?'' Nihil illi tendere contra5
Sed celerare fugam in silvas, et fidere nocti.
Objiciunt equites sese ad divortia nota
Hinc atque hinc, omnemque abitum custode coronant. 380
Silva fuit, late dumis atque ilice nigra
Horrida, quam densi complerant undique sentes3
Rara per occultos lucebat semita calles.
Euryalum tenebrae ramorum onerosaque praeda
Impediunt, fallitque timor regione viarum. 385
Nisus abit: jamque imprudens evaserat hosteS‚
Atque lacus, qui post Albae de nomine dieti

