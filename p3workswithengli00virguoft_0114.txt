 

 

Ρ. VIRGILH MARONIS

Ad terram non sponte fluens. Tum frigida toto

Paulatim exsolvit se corpore, lentaque colla

Et captum leto posuit caput, arma relinquens 3 830

Vitaque cum gemitu fugit indignata sub umbras.

Tum vero immensus surgens ferit aurea clamor

Sidera3 dejecta crudescit pugna Camilla3

Incurrunt densi simul omnis copia Teucrum,

Tyrrhenique duceS, Evandrique Arcades alae. 835
At Triviae custos jamdudum in montibus Opis

Alta sedet summis,spectatque interrita pugnas.

thue procul medio juvenum in clamore furentum

Prospexit tristi multatam morte Camillam,

Ingemuitque deditque has imo pectore voces: 840

“Heu nimium, virgo, nimium crudele luisti

Supplicium, Teucros conata lacessere bello!

Nec tibi desertae in dumis coluisse Dianam

Profuit, aut nostras humero gessisse pharetras.

Non tamen indecorem tua te regina reliquit 845

Extrema jam in morte; neque hoc sine nomine letum

Per gentes erit, aut famam patieris inultae.

Nam quicumque tuum violavit vulnere corpus,

Morte luet merita.” Fuit ingens monte sub alto

Regis Dercenni terreno ex aggere bustum 850

Antiqui Laurentis, opacaque ilice tectum3

Hic dea se primum rapido pulcherrima nisu

Sistit,'et Arruntem tumulo speculatur ab alto.

Ut vidit fulgentem armis, ac vana tumentem,

“ Our‚’' inquit, “ diversus abis Ρ huc dirige gressum ; 855

Huc periture veni: capias ut digna Camillae

Praemia. Tune etiam telis moriere Dianae ?”

Dixit, et aurata volucrem Threissa sagittam

Depromsit pharetra, cornuque infensa tetendit,

Et duxit longe, donec curvata coirent 860

Inter se capita, et manibus jam tangeret aequis,

Laeva aciem ferri, dextra nervoque papillam.

Extemplo teli stridorem aurasque sonantes

Audiit una Arruns, haesitque in corpore sermm.

Illum exspirantem socii atque extrema gementem 865

Obliti ignoto camporum in pulvere linquunt ;

Opis ad etherium pennis aufertur Olympum.

